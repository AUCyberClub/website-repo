---
layout: post
title: 2017 Yılının En başarılı Üniversite Kulübü
date: '2018-05-7 11:00:00 +0300'
categories: news
---

Octosec bilgi güvenliği ekibinin 2014 senesinden bu yana düzenlediği, ulusal arenada en çok ilgi ve saygı gören [Hacktrick Siber Güvenlik Konferanslarının](https://www.hacktrickconf.com/) Octosec ekibi tarafından organize edilen sonuncusu 4-5-6 Mayıs 2018 tarihlerinde Bilgi Teknolojileri ve İletişim Kurumu'nda düzenlenmiştir. Etkinlik kapsamında Ankara Üniversitesi Siber GÜvenlik Öğrenci Topluluğu olarak Demo Room'da geliştirmekte olduğumuz ve GPL lisansı altında paylaştığımız [Axion-CTF Framework](https://github.com/aucyberclub/axion) aracının tanıtımını [gerçekleştirdik](https://twitter.com/_aucc/status/992384568392110080). Eski ve yeni üyelerimizle Hacktrick Siber Güvenlik Konferansı'na farklı alanlarda destek verdik. Hacktrick Awards ödüllerinde [2017 Yılının En Başarılı Üniversite Kulübü](https://twitter.com/hacktrickconf/status/993052006192427008) seçilmekten dolayı haklı bir gurur ve mutluluk duyuyoruz. Kuruluşumuzdan bu yana topluluğumuzun gelişmesi ve bugünlere gelmesi için herhangi bir konuda desteğini esirgememiş, hem kendi gelişimine hem de başka insanların gelişimine katkı sağlamış, bilgi ve tecrübelerini paylaşmaktan çekinmemiş, ekip çalışmalarına katkıda bulunmuş tüm eski ve yeni üyelerimize teşekkür ederiz. 

2017 Yılının En Başarılı Siber Güvenlik Kulübü ödülü için yaptığımız başvurunun metni ve ilgili bağlantılar aşağıdadır. 
```
Neredeyse katıldığı bütün ulusal CTF(Bir tür siber güvenlik yarışması)'lerde elde ettiği dereceler ile adından söz ettirmekle beraber paylaştığı CTF çözümleri, zaafiyetli VM walkthroughları, how-to yazıları ve siber güvenlik alanı ile ilgili yabancı kaynaklardan yapmış olduğu çevirileri ile kazandığı birikimi ulusal çapta paylaşmaktan çekinmeyen (https://www.aucyberclub.org), herhangi bir dış kuruluşla bağı olmayan, bir üniversite öğrenci topluluğudur. Özgür yazılım ve güvenlik alanında farkındalık oluşturmak, hacker etiğini ve kültürünü yaşatmak adına topluluk içi eğitimler/sunumlar yapmakta, topluluk üyeleri ile birlikte ulusal ve uluslararası konferanslara katılmakta, topluluk üyeleri siber güvenlik alanındaki eğitim ve kamplarda gönüllü eğitmenlik yapmakta, gelişmekte olan pek çok siber güvenlik ögrenci topluluğuna kuruluş aşamasında ve yaptığı etkinliklerde destek olmaktadır. Yurt içinde üniversitesini, yurt dışında ise ülkesini temsil etmek gibi özel bir amacın yanı sıra, üretimi ve başarıları ile ardından gelecekler için bir miras oluşturmak hedefleri arasındadır.

Ayrıntılı bilgi için: 
Web:    	https://www.aucyberclub.org
Twitter:  	https://twitter.com/_aucc
Github:    	https://github.com/aucyberclub
```

[AUCC](https://twitter.com/_aucc)
