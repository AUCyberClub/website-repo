---
layout: post
title: Dünya Tarihine Etki Bırakan İlk Modern Siber Savaş
date: '2022-08-29 23:17:00 +0300'
categories: makaleler
---
# Dünya Tarihine Etki Bırakan İlk Modern Siber Savaş: Estonya Saldırısı
Siber ve savaş kelimelerinin yan yana gelmesi ne kadar ürkütücü değil mi? Öncelikle bu kavramları tek
tek ele almak gerek. Siber, **“bilgisayarlara dahil olan, kullanan ve ilgili olan”**; savaş, **“bir şeye karşı
yapılan, ortadan kaldırma, yok etme uğraşı”** anlamlarına gelmekte. Siber savaş ise devletler arası
gerçekleşen, bir devletin diğer devlete ait bilgisayar sistemlerinde/ağlarında kesintilere ve zarara
neden olan faaliyetlerin gerçekleştirilmesidir.
Siber uzayda bu zamana kadar yaşanmış çokça siber savaş bulunmaktadır. Bir şeyin ilki, devamının
nasıl geleceğinin yolunu çizer; günümüzde de bunun örneklerini görmekteyiz, tabi daha farklı
teknolojilerle. Yakın zamanda Rusya-Ukrayna ve Rusya-Romanya arasında olan siber savaşlar
konusunda fazlasıyla şey duyduk. Peki, tüm bunların temeli, ilki neydi?

## Estonya Saldırısı

Sovyet ordusunun II. Dünya Savaşı anısına diktiği **“Bronze Soldier of Tallinn”** isimli bir anıtın Estonya
sınırlarında bulunması, savaşla direkt olarak sembolize edilmesi siyasi karmaşalara neden oldu. Bu
nedenlerden ötürü Estonya hükümeti tarafından 2007 yılında bu anıtı kaldırdı, Sovyet askerlere ait
cesetler ve kalıntıları Talinn’de bulunan Savunma Kuvvetleri Mezarlığına yerleştirildi.

<p align="center">
  <img src="{{ AUCyberClub.github.io }}/assets/img/estonya-saldirisi/anit.png" />
  <i>Bronze Soldier of Tallinn</i>
</p>

Bu yer değiştirmeden sonra **“Bronze Night”** olarak adlandırılan Estonya’da yaşayan etnik Rus nüfusu
tarafından bir ayaklanma baş gösterdi. Moskova’daki Estonya Büyükelçiliği kuşatıldı. Estonya
çevresinde kundaklamalar yapıldı, ölen ve yaralanan bireyler oldu.

Bu ayaklanma sürerken aynı zamanda devlet destekli olduğu bilinen Rus hacker’lar tarafından
Estonya websitelerinde DDoS saldırıları başladı. Başta Estonya devlet siteleri olmak üzere devlet
kurumları, bankalar, yayıncılar, haber portalları hedef oldu. Bu saldırılar genel halk üzerinde yoğun
etki yarattı.

Bu saldırılar birkaç ay devam etti, Estonya’da hayat resmen durma noktasına geldi. NATO’da olan
Estonya, NATO tarafından yardım istedi. NATO bu çağrıya olumlu yanıt verdi. Bu savaş sebebiyle
**“Tallinn Kılavuzu”** geliştirildi. Bu kılavuzda, siber alem için geçerli kabul edilen uluslararası yasalar
özetlendi.

Savaş sonunda Estonya, Rusya'yı suçlarken, Moskova iddiaları reddetti. Soruşturmalarda siber
saldırının boyutu göz önüne alındığında devlet olanaklarının kullanılmasının muhtemel olduğu
vurgulandı. Saldırı sonrası Estonya'da ordu bünyesinde siber savaş birimi oluşturuldu. NATO da ayrıca
üye bazı ülkelerin bir araya geldiği bir siber savunma birimi oluşturdu. Günümüzde bu birim belirli
aralıklarla siber savaş tatbikatları yapmaktadır.

## Kaynakça
[How a cyber attack transformed Estonia](https://www.bbc.com/news/39655415)

[Bronze Night](https://en.wikipedia.org/wiki/Bronze_Night)

[2007 cyberattacks on Estonia](https://en.wikipedia.org/wiki/2007_cyberattacks_on_Estonia)

[Russia-Estonia Election Cyber Attack](https://www.nytimes.com/2019/09/06/the-weekly/russia-estonia-election-cyber-attack.html)

---
**[Esin ÇOBAN](https://www.linkedin.com/in/esincoban/)**