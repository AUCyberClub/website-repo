---
layout: post
title: Web Nedir/Ne işe yarar?
date: '2021-03-10 22:26:47 +0300'
author: Berkay Çelebi
categories: web
---

<center><h1>WEB NEDİR, NE İŞE YARAR?</h1></center>
<p>
Artık hepimizin aşina olduğu “Web” kelimesini her yerde kullansak da az çok ne
işe yaradığını bilsek de web’in tam olarak ne olduğunu ve nasıl ortaya çıktığını
hiç merak ettiniz mi?
</p>
<p>
Bu yazımızda WEB’in nasıl ortaya çıktığını, şimdisini ve geleceğini konuşacağız.
</p>
<p>

<img src="{{ AUCyberClub.github.io }}/CyberCamp/assets/web-nedir-ne-ise-yarar/2021-03-12-web-nedir-ne-ise-yarar-3.jpg" width="" alt="alt_text" title="image_tooltip">
</p>
<h3>WWW ve WEB ne demek?</h3>
<p>
İnternet dünyasında belki de en çok gördüğümüz kelimedir “www”. Aslında açılımı
her şeyi açıklar niteliktedir: World Wide Web(Dünyayı Saran Ağ). Yani bizim web
olarak adlandırdığımız şey aslında “www”yu ifade etmektedir. Tüm dünyanın
kablolarla bir ağ gibi sarıldığını ifade eden kelime o zamandan günümüze tanımı
tamamen doğru bir şekilde karşılamaktadır.
</p>
<h3>WEB’in Kısa Tarihi</h3>
<p>
“Hack Kültürü” yazımızda bilgisayarların nasıl geliştiğinden kısaca
bahsetmiştik. Web ise bilgisayarların icadından çok daha sonra 80’lerin sonunda
ortaya çıkmış bir teknolojidir.
</p>
<p>
Fakat web’den önce ARPANET’ten bahsetmemiz gerekiyor. Çünkü temelde internetin
atası sayılır. ARPANET, şaşırmayacaksınız, askeri amaçlarla kurulmuş ilk ilkel
internet sistemiydi. Bu sayede cihazlar arası iletişim sağlanabiliyordu. 90lara
kadar henüz standart denilebilecek bir yöntem yoktu.
</p>
<p>
90larda da  cihazlar birbirine zaten bağlanabiliyordu ve cihazlar arasında
iletişim kurulabiliyordu fakat en büyük problem başka bir yerdeki bilgiye
erişmek istendiği zaman bilgisayarlar arasında farklı diller farklı kablolar
gibi sorunlardan dolayı bu iletişimin çok zor olmasıydı. Yine bu dönemlerde
CERN’de yazılım mühendisi olarak çalışan Sir Tim Berners-Lee de bu durumdan
rahatsızdı ve çözüm arama yoluna girişti. Aklına hyper-text diye bir protokol
kullanmak ve bunu standart olarak kabul ederek cihazlar arasındaki iletişimi
kolaylaştırabillmeyi sağlayacak bir fikir geldi ve bunu uygulamak için
geliştirmelere başladı.
</p>
<p>
Bugün hepimizin bildiği üç temel teknolojiyi hazırladı:
</p>
<p>
HTML: Cihazlarda görüntülenecek metnin dili
</p>
<p>
URI: Benzersiz bir bağlantı, link. URL olarak da bilinir ve internet üzerinden
herhangi bir sayfayı görmek istediğimizde o URL adresini girmemiz gerekir.
</p>
<p>
HTTP: Tüm cihazlar arasındaki anlaşılabilir olan köprüyü sağlayan protokol.
</p>
<p>
Sonrasında webin potansiyelini fark eden Tim bunun ancak webi herkese sağlanan
ücretsiz bir hizmet olarak sağlarsa başarabileceğini anladı. Bunun için CERN ile
anlaştı ve herkese açık hale gelen web bugünkü haline kadar evrildi.
</p>
<p>
94 Yılında ise web için, döneminin çok ötesinde, şimdinin bile ötesine geçmiş
olan şu fikirler ortaya atıldı:
</p>
<p>
<strong>Merkezden yönetilmeme : </strong>Merkezi bir otoriteden web üzerinde
herhangi bir şey yayınlamak için izin gerekmez, merkezi kontrol düğümü yoktur ve
bu nedenle tek bir hata noktası yoktur… ve “sonlandırma anahtarı” yoktur! Bu
aynı zamanda ayrım gözetmeksizin sansür ve gözetlemeden özgürlüğü ifade eder.
</p>
<p>
<strong>Ayrımcılık yapmama:</strong> İnternete belirli bir hizmet kalitesiyle
bağlanmak için ödeme yaparsam ve sen daha kaliteli bir hizmetle bağlantı kurmak
için ödeme yaparsan, ikimiz de aynı düzeyde iletişim kurabiliriz. Bu eşitlik
ilkesi, Ağ Tarafsızlığı olarak da bilinir.
</p>
<p>
<strong>Aşağıdan yukarıya tasarım:</strong> Kodun küçük bir uzmanlar grubu
tarafından yazılması ve kontrol edilmesi yerine, maksimum katılımı ve deneyi
teşvik edecek şekilde, herkesin tam görüş açısı ile geliştirilmesidir.
</p>
<p>
<strong>Evrensellik:</strong> Herkesin web üzerinde herhangi bir şey
yayınlayabilmesi için, dahil olan tüm bilgisayarların, hangi farklı donanımı
kullanıyor olursa olsun, birbirleriyle aynı dilleri konuşması gerekir; nerede
yaşıyorlar; veya hangi kültürel ve politik inançlara sahip oldukları fark
etmeksizin. Bu şekilde, ağ, çeşitliliğin gelişmesine izin verir.
</p>
<p>
<strong>Mutabakat:</strong> Evrensel standartların işe yaraması için herkesin
bunları kullanmayı kabul etmesi gerekiyordu. Tim ve diğerleri, W3C'de; şeffaf,
katılımcı bir süreç ile , standartları oluşturmada herkese söz hakkı vererek bu
fikir birliğine ulaştı.
</p>
<h3>Web’in Şimdisi</h3>
<p>
90’larda emeklemeye başlayan internet artık ayağa kalktı ve yavaş yavaş koşmaya
başladı bile! Günümüzde internetin yanına IOT gibi modern terimler de eklendi.
Artık internet insanların bilgiye erişmesinin çok ötesinde bir boyut aldı ve
cihazların birbirleri ile iletişim kurması için bir zorunluluk haline geldi.
İnternette gördüğümüz şeylerin hepsi toplam internetin sadece %5 lik kısmını
oluşturmakta. Buzdağının görünmeyen kısmı ise kalan %95 ini oluşturmakta . Biraz
da bu kalan %95’e göz atalım.
</p>
<p>

<img src="{{ AUCyberClub.github.io }}/CyberCamp/assets/web-nedir-ne-ise-yarar/2021-03-12-web-nedir-ne-ise-yarar-1.jpg" width="" alt="alt_text" title="image_tooltip">
</p>
<h3>Buz Dağının Görünmeyen Kısmı Deep Web</h3>
<p>
Deep web dendiği zaman herkesin aklına popüler kültürle birlikte uyuşturucu,
kadın ticareti gibi kötü şeylerin geldiğini biliyorum fakat burda küçük bir
yanlış anlaşılma ve bilgi kirliliği var. Aslında o bahsedilen şey dark webdir ve
bildiğimiz kadarıyla sadece internetin %3 ünü oluşturmaktadır.
</p>
<p>
Deep web ise arama motorları ve yetkisiz kullanıcıların erişemeyeceği her şey
olarak özetlenebilir. İnternette olduğunu herkes bilir fakat bunlara doğrudan
erişmek mümkün değildir. Örnek olarak mail hesabınızın gelen kutusu kısmı da
aslında deep webdedir. Çünkü kimsenin burayı arama motoru ile bulması mümkün
değildir. Ya da benzer şekilde bilgilerimizin saklandığı veritabanları, kurumlar
için kurulan proxy ağları gibi şeyleri deep web’e dahil edebiliriz ve düşününce
bu kadar büyük olması pek de şaşırtıcı değil.
</p>
<h3>Dark Web</h3>
<h3>

<img src="{{ AUCyberClub.github.io }}/CyberCamp/assets/web-nedir-ne-ise-yarar/2021-03-12-web-nedir-ne-ise-yarar-2.jpg" width="" alt="alt_text" title="image_tooltip">
</h3>
<p>
Dark Web ise evet, işte yasa dışı işlerin döndüğü yer burası. Dark Web başlı
başına bir yazıyı hak ettiği için şimdilik kötü şeylerin yapıldığı ,siyah
şapkalı hackerların mekanı olarak bilsek yeter.
</p>
<h3>Web’in Geleceği ve Son Sözler</h3>
<p>
Yerine daha iyi bir şey gelene kadar webin hayatımızdan hiç çıkmayacağını var
sayabiliriz. Fakat ilerleyen teknoloji ve kuantum bilgisayarlar gibi uçuk
teknolojileri düşündüğümüz zaman kullandığımız internetin çok ilkel kalacağını
düşünmek de yanlış olmaz. Henüz emekleme aşamasında olan Quantum Network bunun
en güzel örneği. Kullandığımız internete nazaran çok daha gelişmiş(bknz Man In
The Middle Saldırısı) güvenlik önlemleri sağlayacağı için geleceğin interneti
olarak görebiliriz.
</p>
<p>
